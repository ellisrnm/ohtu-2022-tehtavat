## Retrospektiivitekniikat

Retrospektiiveissä tarkastellaan tiimin työskentelytapoja edellisessä sprintissä. Tarkoituksena on keskustella siitä, mikä on mennyt hyvin ja missä voitaisiin vielä parantaa. Retrospektiivin aikana yritetään löytää ratkaisu johonkin tiimin identifioimaan ongelmakohtaan. Viikon 5 tehtävässä 6 tutustutaan kahteen rekrospektiivitekniikkaan. Ohessa tiivistelmä siitä, miten näitä kahta tekniikkaa käytetään.

### Start, Stop, Continue, More of, Less of Wheel

Tässä tekniikassa käydään keskustelua edellisen sprintin toimintatavoista jakamalla keskustelu viiteen erilaiseen keskustelua helpottavaan luokkaan:

- Start: Mitä asioita tiimin pitäisi jatkossa tehdä?
- Stop: Mitä asioita tiimin pitäisi lopettaa tekemästä?
- Continue: Minkä asioiden tekemisen jatkaminen on tärkeää?
- More of: Mitä pitäisi tehdä enemmän?
- Less of: Mitä pitäisi tehdä vähemmän?

Tiimin jäsenet arvioivat itsenäisesti työskentelyään ja lisäävät kommenttinsa esimerkiksi fläppitaululle sopiviin luokkiin jaoteltuina. Lopuksi keskustellaan yhteisesti jokaisesta luokasta erikseen. Jos tiimissä on paljon jäseniä, voidaan tiimi jakaa myös pienempiin ryhmiin harjoituksen ajaksi ja lopulta käydä lopputulokset yhteisesti läpi.

Lopuksi tärkeintä on päättää niistä konkreettisista toimista, joita halutaan seuraavassa sprintissä ottaa käyttöön tiimin työskentelyn parantamiseksi.

Tekniikkaan käytetty aika voi olla esimerkiksi 10-25 minuuttia riippuen ryhmän koosta. Tekniikkaan käytettyä aikaa voidaan säädellä käytössä olevan ajan mukaan.

### Glad, Sad, Mad

Tässä tekniikassa tiimi listaa edellisen sprintin aikana tekemiään ongelmia ja havaintoja. Nämä jaetaan lopulta kolmeen eri luokkaan:

- Glad: Positiiviset
- Sad: Negatiiviset
- Mad: Laajemmat valituksen kohteet, jotka voivat olla myös tiimin ulkopuolisia

Tiimin jäsenet listaavat lyhyesti asioita itsenäisesti ja lopulta kaikki lisäävät kommenttinsa esimerkiksi fläppitaululle. Tämän jälkeen asiat ryhmitellään ja tiimiläiset äänestävät listatuista ryhmistä ne, joista ovat samaa mieltä. Asioista keskustellaan äänimäärän mukaisessa järjestyksessä eniten äänistetystä vähiten äänestettyyn, kunnes asiot on käsitelty tai aikaa ei ole enää jäljellä.

Tässäkin tekniikassa tärkeintä on päättää niistä konkreettisista toimista, joilla voidaan parantaa tiimin työskentelyä seuraavassa sprintissä.

Tekniikkaan käytetty aika voi olla esimerkiksi 1 tunti.